به گزارش خبرنگار فناوری اطلاعات خبرگزاری فارس به نقل از فول، این شرکت اولین خودروی تمام برقی خود را که می تواند بعد از یک بار شارژ تا 320 کیلومتر را طی کند تولید و امروز از آن رونمایی کرده است.
این خودرو Chevrolet Bolt نام دارد و در همان شهری عرضه شده که تسلا موتورز خودروهای برقی خود را در آن عرضه می کند؛ یعنی شهر فریمونت کالیفرنیا.
خودروی یاد شده 37500 دلار قیمت خواهد داشت و جنرال موتورز امیدوار است استقبال خوبی از آن صورت بگیرد.
طراحی مدرن این خودروی شاسی بلند، جاداربودن، ظاهر چشم نواز از جمله مزایای آن است.
قرار است این خودرو به تعداد محدود در برخی ایالات آمریکا مانند نیویورک، ماساچوست و ویرجینیا عرضه گردد.
تولید این خودروها در نیمه اول سال 2017 میلادی شتاب خواهد گرفت و انتظار می رود تولید آنها در سال 2017 به 20 تا 50 هزار واحد افزایش یابد.
این خودرو توان رقابت با خودروهای تسلا را دارد،  زیرا از نظر قیمت و برد حرکتی بعد از شارژ با بهترین تولیدات تسلا رقابت می کند.
صبح امروز و در سالروز میلاد پیامبر اعظمسران قوا، مسئولان نظام و سفرای کشورهای اسلامی با رهبر معظم انقلاب دیدار می‌کنندخبرگزاری فارس: سران قوا، مسئولان نظام و سفرای کشورهای اسلامی با رهبر معظم انقلاب دیدار می‌کنند
سران قوا، جمعی از مسئولین نظام، سفرای کشورهای اسلامی و میهمانان شرکت‌کننده در سی‌امین کنفرانس بین‌المللی وحدت اسلامی صبح امروز با حضرت‌آیت‌الله خامنه‌ای دیدار می‌کنند.
به گزارش خبرگزاری فارس به نقل از پایگاه اطلاع‌رسانی دفتر حفظ و نشر آثار حضرت آیت‌الله خامنه‌آی در خجسته سالروز باسعادت پیامبر اعظم (ص) و امام صادق (ع) سران قوا، جمعی از مسئولین نظام، سفرای کشورهای اسلامی و میهمانان شرکت‌کننده در سی‌امین کنفرانس بین‌المللی وحدت اسلامی صبح امروز (شنبه) با حضرت‌آیت‌الله خامنه‌ای رهبر انقلاب اسلامی دیدار می‌کنند.
ایران سیزدهم به دوبی می روداردوی تیم ملی در باشگاه ایرانیان قطعی شد/ مردان کی‌روش میهمان مراکشخبرگزاری فارس: اردوی تیم ملی در باشگاه ایرانیان قطعی شد/ مردان کی‌روش میهمان مراکش
اردوی تیم ملی فوتبال ایران در دوبی قطعی شد.
به گزارش خبرنگار ورزشی خبرگزاری فارس، تیم ملی فوتبال ایران که خود را آماده حضور در دیدارهای برگشت رقابتهای انتخابی جام جهانی می کند، از سیزدهم دی در دوبی اردو خواهد زد.
این اردو در باشگاه ایرانیان دوبی که جزو داراییهای ایران در امارات به حساب می آید برگزار خواهد شد تا ملی پوشان ایران در فضایی کاملا آشنا و ایرانی این اردوی یک هفته ای را پشت سر بگذارند.
تیم ایران در جریان این اردو یک دیدار دوستانه برابر تیم ملی مراکش انجام می دهند.
تیم ایران در این بازی در ورزشگاه العین میهمان تیم مراکش به حساب می آید و این تیم آفریقایی که خود را آماده حضور در جام ملتها می کند، میزبانی از بازیکنان کی روش را برعهده خواهد داشت.
دکتر علیرضا زاکانیدستور روحانی شلیک تیر مشقی به سوی دشمن و تیر جنگی به سمت خودی استخبرگزاری فارس: دستور روحانی شلیک تیر مشقی به سوی دشمن و تیر جنگی به سمت خودی است
ای کاش در تصویب و اجرای برجام، منافع ملی بر سیاسی کاری ترجیح داده می شد تا لازم نباشد جناب آقای روحانی دستوری را انشاء بفرمایند که به روشنی بخش فنی این دستور، شلیک تیر مشقی به حریف و بخش حقوقی و سیاسی آن به عنوان یک حقوقدان، شلیک تیر جنگی به شقیقه خودی باشد.
چند روز پس از شعار تبلیغاتی دونالد ترامپ که برجام را پاره خواهد کرد، رهبر معظم انقلاب در پاسخی انقلابی فرمودند اگر آنها برجام را پاره کنند ما آن را آتش می زنیم. ایشان همچنین چند روز قبل از بررسی قانون تمدید تحریمهای ایران (ISA) با قاطعیت فرمودند که تمدید تحریم همان تحریم جدید و قطعا نقض برجام است و جمهوری اسلامی ایران واکنش قاطع نشان خواهد داد. اما به نظر میرسد پاره شدن برجام توسط آمریکا نه یک اتفاق دفعی که یک فرآیند بوده، نقض برجام به واسطه وضع تحریم های جدید علیه کشورمان آغاز مسیر گام به گام آن است.

مجلس سنای آمریکا ـ باوجود هشدار قبلی مقامات عالی ایران از جمله وزیر امورخارجه ـ قانون تمدید تحریم ایسا علیه کشورمان را با اجماع کامل تصویب کرد و اوباما نیز ـ برخلاف تعهدات قبلی و البته غیرکتبی اش به مذاکره کنندگان ایرانی ـ بدون وتو از کنار آن گذشت که عملا تایید قانونی شدن تحریمهای جدید تلقی می شود، گرچه وتو نیز با وجود رای دو سوم کنگره بی اثر می شد. وزیر خارجه آمریکا نیز در بیانیه اش خطاب به 5+1 تاکید کرده است که تحریمهای جدید نقض برجام نیست و لذا حتما اجرایی خواهد شد. بنابراین صورت مساله مقابل جناب آقای روحانی آن بود که برجام نقض شده و به تعبیر ترامپی اش برجام در حال پاره شدن است و آیا عکس العمل ایران در برابر این فرآیند چیزی جز تمهید مقدمات آتش زدن آن می توانست و می تواند باشد؟

رهبر انقلاب قبلا در نامه ابلاغ اجرای مشروط برجام به آقای روحانی پاسخ قاطع جمهوری اسلامی ایران را تمهید کرده و دستور داده بودند: «دولت موظّف است طبق بند 3 مصوّبه‌ی مجلس، اقدامهای لازم را انجام دهد و فعّالیّتهای برجام را متوقّف کند.» این دستور صریح یعنی توقف فعالیتهای برجام حکم می کند که ساخت نسل های جدید سانتریفیوژ آغاز، غنی سازی تا 190 هزار سو تکمیل، بخش تعطیل شده نطنز و کل سایت فردو بازگشایی، راکتور اراک بازطراحی و راه اندازی و تمام نظارتهای فوق NPT ملغی شود. برای تحقق این منظور البته ما نیازمند دیپلماسی فعال و تلاشی مضاعفیم تا در سایه آن عهدشکنی آمریکا در شکستن برجام، بر همه  ملت ها و دولت ها آشکارتر شده  و زمینه های فنی و اجرایی پاسخ قاطع و منطقی به زیاده خواهی شیطان بزرگ و هم پیمانانش فراهم شود.

اما آقای روحانی چگونه عمل کرد؟ ایشان در یک نامه پرسروصدا اولا به آقای صالحی دستوری داد که حتی به اذعان طرفهای غربی، اساسا نقض برجام نبوده و نیست؛ و مشخص نیست چرا قبلا از این ظرفیت مهم در سازمان انرژی اتمی استفاده نشده است؟! ثانیا رئیس جمهور محترم به آقای ظریف دستور داد در سازوکاری "درون برجامی" به احقاق حق ایران از آمریکا بپردازد! کدام برجام؟ برجامی که توسط کنگره و رئیس جمهور دمکرات مورد علاقه شان نقض و در حال پاره شدن است. و کدام ساز و کار؟ اساسا مکانیزم پش بینی شده برجام نمی گذارد ایران قدم از قدم بردارد و اگر اعتراضی بکند نهایتا طبق مواد 36 و 37 برجام قطعا محکوم می شود و محکومیت ایران به آمریکا امکان می دهد تا همه قعطنامه های گذشته و تحریمها را طبق برجام بازگرداند.

با مرور گزارش کمیسیون ویژه برجام  مجلس شورای اسلامی در بند هفت بخش تحلیل حقوقی برجام می خوانیم: «کمیسیون پس از بررسی دقیق نظرات منتقدان و پاسخهای تیم مذاکره‌کننده به این نتیجه رسیده است که مکانیسم‌های داوری مندرج در قطعنامه 2231 و بندهای 36 و 37 برجام به‌طور کاملاً واضح و عامدانه بر ضد ایران تنظیم شده و این مکانیسم‌ها عملاً برای ایران غیرقابل مراجعه است. جمع‌بندی کمیسیون این است که ایران در هیچ مراجعه‌ای به این مکانیسم‌ها برنده نخواهد بود و بنابراین عملاً نمی‌تواند به هیچ نقض کلی یا جزئی از سوی 1+5 به نحوی واکنش نشان بدهد که منجر به بر هم خوردن توافق نشود.» و در ادامه این گزارش در  بند سیزده بخش حقوقی آمده است  که: «کمیسیون اعتقاد دارد عدم تعریف شفاف از "عدم پایبندی اساسی" در بند 36 ساز و کار حل و فصل اختلافات زمینه تفسیرهای نادرست، بهانه‌جویی و خسارات جبران‌ناپذیری را برای کشور فراهم می‌سازد.»

ای کاش در تصویب و اجرای  برجام، منافع ملی بر سیاسی کاری ترجیح داده شده و  اینگونه عجله نمی شد و به خیرخواهی کارشناسان و افراد خیرخواه توجه می شد تا لازم نباشد جناب آقای روحانی دستوری را انشاء بفرمایند که  به روشنی بخش فنی این دستور، شلیک تیر مشقی به حریف و بخش حقوقی و سیاسی آن بعنوان یک حقوقدان، شلیک تیر جنگی به شقیقه خودی باشد و امید است این اتفاق بازهم از سر بی دقتی و تعجیل باشد و در اسرع وقت در آن تجدید نظر شود.
حجت‌الاسلام مبلغی در گفت‌وگو با فارس:اندیشه‌ها در فضای بی‌گفتمانی هدر می‌رود/ جهان اسلام نیازمند گفتمان «امت» استخبرگزاری فارس: اندیشه‌ها در فضای بی‌گفتمانی هدر می‌رود/ جهان اسلام نیازمند گفتمان «امت» است
رییس دانشگاه مذاهب اسلامی گفت: چه بسیار کسانی که از تقریب صحبت می‌کنند اما به دلیل فقدان گفتمان امت، نگاه‌ها، اندیشه‌ها و نسخه پیچی‌های واضح و راهگشایی ارایه نمی‌‌دهند.
حجت‌الاسلام احمد مبلغی، عضو مجلس خبرگان رهبری به مناسبت فرا رسیدن سالروز میلاد پیامبر رحمت(ص) و هفته وحدت، درباره اهمیت تقریب شیعه و سنی و گفتمان‌سازی در جامعه اسلامی به خبرنگار آیین و اندیشه خبرگزاری فارس گفت: امروز که جهان اسلام درگیر اختلافاتی است، باید بدانیم که این شرایط در جامعه اسلامی، آبستن حوادث بعدی است.
وی در ادامه افزود: این حوادث را اگر ما مسلمانان، دانشگاهیان، علما و همه کسانی که قدرت و توانی دارند کنترل نکنند ممکن است شرایط کنونی آبستن حوادثی خشونت‌بارتر، شکننده‌تر،‌ کشنده‌تر و ازبین‌برنده‌تر نسبت به امکانات جامعه اسلامی باشد.
لذا الان مهمترین و اساسی ترین امری که همه باید به آن اهمیت دهیم و هیچ کس آن را از اولویت نیاندازد بلکه امکانات را بر آن امر مصروف کنیم، کنترل وضعیت فعلی است این کنترل بخشی از آن، عملی و بخش دیگر، اندیشه‌ای و فکری است.

*ضرورت ایجاد گفتمان امت

وی با اشاره به بعد اندیشه‌ای و تلاش دانشگاه مذاهب در این عرصه گفت: یک تلاش اندیشه‌ای بزرگ قرار دارد و آن ایجاد و تقویت «گفتمان امت» است. گفتمان عبارت است از آن دسته ایده‌ها و اندیشه‌هایی که در نصوص وجود دارند و در شرایطی اجتماعی راه به جامعه پیدا می‌کنند و به دلیل مختصات خود، تحولی را در یک حوزه اجتماعی خاص همراه با برش های خاص، نگاه‌های خاص و ادبیات خاص پدید می‌آورند و چارچوبی مفهومی را برای اندیشیدن، فهم کردن و گفتگو کردن در آن زمینه شکل می‌دهند.
حجت‌الاسلام مبلغی با اشاره به اینکه گفتمان دو مرحله دارد (گفتمان و ماقبل گفتمان، توضیح داد: ما قبل گفتمان، اندیشه‌ها و ایده‌هایی است که در کتاب است و هنوز راه به جامعه نبرده است؛ تا این مرحله گفتمان نیست اما همین که به جامعه وارد شد و برشی ایجاد کرد و مرزی یا تمایزی را با اندیشه‌های دیگر در نوع نگاه به حوزه ای پدید آورد و به خلق ادبیات، تاثیرگذاری و اقتضاءات ویژه دست زد، گفتمان می‌شود.

وی اظهار داشت: حقیقت این است که به دلیل قصورهای تاریخی، نصوص قرآنی مربوط به امت (آیات وارده در امت واحده، جعل امت و ...)، هنوز به گفتمان تبدیل نشده است؛ و این در حالی است که دایره مفهومی و مصداقی امت از دایره مفهومی و مصداقی شعب (که در آیه «وجعلناکم شعوبا و قبائل» مطرح شده است) گسترده‌تر و تمدنی تر است.
رییس دانشگاه مذاهب اسلامی در ادامه توضیح داد: امت که جایگاهی محوری در تفکر اجتماعی قرآن به خود اختصاص داده است، در صورتی که تبدیل به یک گفتمان فعال و فراگیر شود، زاویه‌های دید را نسبت به ده‌ها مساله اجتماعی در مناسبات اجتماعی مسلمانان عوض خواهد کرد.
رئیس دانشگاه مذاهب اسلامی با اشاره به آنچه پاره‌ای از اندیشمندان داخلی و خارجی و به ویژه رهبر معظم انقلاب به آن توجه کرده، و بر امت تاکید می‌ورزند، گفت: این امر می‌تواند به گشایش مسیر به سمت تبدیل شدن آن به یک گفتمان قوی منتهی شود. وقتی به گفتمان تبدیل شود آن زمان معنای همزیستی آشکار می‌شود.

عضو مجلس خبرگان رهبری یادآور شد: گفتمان، چارچوب فکری است و به انسان دیدگاه می‌دهد، درون آن، نظریه تولید می‌شود و مرزها با آن، مشخص می‌شود.
شیعه و سنی اگر در گفتمان امت، صحبت کنند، فراتر از آموزه‌های مشترک که دارند، به برکت گفتمان به ادبیات مشترک دست می‌یابند و آن چه موثر است ادبیات و مفاهیم مشترک است و صرف اشتراک در آموزه ها تا مادام که به اشتراک در ادبیات نرسیده است، فاقد کارکرد است و گفتمان نقش تولید اشتراک را ایفا می کند. این اولین کاری است که به نظر من باید انجام شود.

وی همچنین تصریح کرد: اوضاع را باید هر چه زودتر کنترل کرد؛ چرا که در فضای برزخی و بی گفتمان، و در شرائط فقدان چارچوب مفهومی و بی نظریه‌ای افکار و نیروها به انتشار و هدر رفتگی دچار خواهند شد. در این صورت هر کس طوری فکر می‌کند و برای خود خط و مشی ویژه‌ای ترسیم می‌کند. چنین شرایطی طبیعی است که وارفتگی و رهاشدگی را پدید خواهد آورد.

*2 عنصر اصلی گفتمانی؛ هویت و همزیستی
وی همچنین با بیان اینکه در گفتمان، لایه‌بندی‌های معرفتی وجود دارد که پیرامون عناصر اصلی این گفتمان شکل می‌گیرند؛ اظهار داشت: عناصری همچون: هویت امت، وحدت امت، دین امت (اسلام) همزیستی امت و... بحث از عنصر هویت، اساسی ترین بحث است. امت الان هویتی به عنوان امت ندارد. شیعه و سنی هر کدام هویت شیعه و سنی دارند اما یک هویت دربرگیرنده و جمع کننده وجود ندارد؛ یعنی همان چیزی که در صدر اسلام شیعه و سنی را کنار هم قرار می‌داد.
مبلغی یادآور شد: ما اگر ادبیاتی که شخصیت‌های آن دوران به کار می‌گرفتند را رصد کنیم، فی المثل کلمات امام علی بن ابی طالب (ع) را مرور کنیم، از زیرزبان و پشت اندیشه‌های حضرت چیزی جز علامت های مشیر به هویت اسلامی نمی‌بینیم.
آن امام همام به مردم آن زمان، می فرمود «انما انتم اخوان علی دین الله» (شما برادران بر دین خدا هستید) و طبعا این خطاب به جامعه‌ای بود که در آن سنیان و شیعه و خوارج همه بودند، و امام بدون لحاظ هویت‌های مذهبی به هویت اسلامی که مبتنی بر اخوت است، نظر داشت.
وی با تأکید بر اینکه در آن دوره براساس نگاه ما شیعه وجود داشت و اهل سنت هم همینطور؛ اما آن چه ذهنیت هویت بخش بود، و جمع کننده بود، امت بود که برجسته شده بود، افزود: وحدت و همزیستی عنصر بعدی است که بازتاب هویت امت است. علوم ما همه باید به این سمت برود. همزیستی قواعد خاص خود را دارد، کنار آمدن، گیر ندادن، سخت نگرفتن و ... که در روایات هم آمده است.
مبلغی در پایان اظهار داشت: یک زندگی مشترک دینی به رغم همه اختلافات دینی، بومی، رنگ و ... باید وجود داشته باشد. یک زمان همزیستی یک قالبی داشت امروز یک قالب دیگر دارد و تا مادامی این اتفاقات نیافتد با توصیه، حل شدنی نیست. بنابراین اگر مقام معظم رهبری بر امت تأکید می‌کنند به این علت که به ارتقا فهم ما در این عرصه بیانجامد.
دستنوشته‌های نیوتون به عنوان گران‌ترین کالای جهان فروخته شدخبرگزاری فارس: دستنوشته‌های نیوتون به عنوان گران‌ترین کالای جهان فروخته شد
نخستین نسخه از کتاب «اصول ریاضی فلسفه طبیعی» نیوتون در حراجی معروف کریستی به فروش رسید به این ترتیب یکی از گران بهاترین کالاهای جهان نام گرفت.
به گزارش خبرنگار گروه دانستنی‌های خبرگزاری فارس، روز گذشته نخستین نسخه از کتاب «اصول ریاضی فلسفه طبیعی» نیوتون در حراجی معروف کریستی به قیمت 3 میلیون و 719 هزار و 500 دلار به فروش رسید تا رکورد تازه در این زمینه ثبت شود.

این یک رکورد تازه جهانی بود که یک دستنوشته علمی با این رقم به یک کلکسیونر فروخته شد تا اصول تعریف شده توسط نیوتون پس از گذشت سال‌ها به عنوان یکی از گران‌ترین کالاها فروخته شوند.




زمانی که نیوتون این کتاب را نوشت بین 300 تا 400 نسخه از آن به زبان لاتین ثبت شد که البته در طول تاریخ بسیاری از آنها از بین رفت و این یکی از سالم‌ترین نسخه‌های ویرایش اول کتاب مذکور محسوب می‌شود.

هم‌اکنون تنها یک نسخه دیگر از کتاب اصول ریاضی نیوتون وجود دارد که 47 سال قبل در مراکش به فروش رسید و سپس در دسامبر 2013 حراجی کریستی نیویورک آن را به قیمت 2 میلیون و 517 هزار دلار به یک کلکسیونر فروخت.

این اتفاق در سال 2013 میلادی باعث شد رکورد گرانبها ترین کالای فروخته شده در تاریخ حراجی‌های معروف جهان به نام کتاب نیوتون ثبت شود که البته هم‌اکنون رکورد مذکور شکسته شده است.

در ابتدا پیش‌بینی می‌شد این دست‌نوشته‌ها با قیمت پایه یک تا 1.5 میلیون دلار فروخته شوند و در پایان قیمت نهایی دو برابر بیشتر از پیش‌بینی اولیه بود.

